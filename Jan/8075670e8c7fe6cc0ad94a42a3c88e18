Natuurliefhebbers en die adrenalienverslaafdes sal nou ook iets hê om na uit te sien tydens ’n besoek aan die Voortrekkermonument. PRETORIA - Die Voortrekkermonument is bekend vir sy kultuurhistoriese nalatenskap, maar nou kan ’n mens die erfenisterrein in ’n heel nuwe lig sien. Toerisme is een van die sektore wat die ergste geraak is weens die Covid-19-pandemie en die monument se bestuur doen nou alles in hulle vermoë om op innoverende maniere ’n inkomste te genereer. Dit sluit avontuurtoerisme in.