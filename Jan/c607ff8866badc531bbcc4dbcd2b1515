Die verbod is ingestel om die voorkoms van traumagevalle te verminder en die lading op hospitale te verlig. KAAPSTAD – Oestyd gaan voort op die Kaapse wynlande, al het die bedryf geen idee wanneer die regering die verbod op drankverkope gaan lig nie. Die wynbedryf sê hy is op die randjie van ineenstorting, en dit het 'n negatiewe effek op sy voerketting met glasvervaardigers wat sê ook hulle sukkel. Die Wes-Kaapse regering sê die provinsie het die kruin van sy tweede vlaag verbygesteek, en doen 'n beroep op die nasionale regering om die verbod op te hef.