Werkers in gesondheidsberoepe stel nie net hul lewens in gevaar tydens die pandemie nie, maar hul geestesgesondheid ly ook daaronder. PRETORIA – Die behoefte aan berading onder gesondheidswerkers het weens die impak van die Covid-19 pandemie met rasse skrede toegeneem. Só sê die stigters van die Dynamic Action to Rebuild and Enhance-program. Dié program is in werking gestel om mediese personeel en ook Jan en San Alleman te help om trauma te verwerk.