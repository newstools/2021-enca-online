Die konstitusionele hof het beslis oudpresident Jacob Zuma moet voor die Zondo-kommissie getuig. JOHANNESBURG – Oudpresident Jacob Zuma moet voor die Zondo-kommissie verskyn. Die konstitusionele hof het Donderdag beslis dat hy wetlik verplig is om voor die kommissie van ondersoek na staatskaping te getuig. Dít nadat Zuma in November verlede jaar uit 'n sitting van die kommissie gestap het sonder die voorsitter, regter Raymond Zondo, se toestemming.