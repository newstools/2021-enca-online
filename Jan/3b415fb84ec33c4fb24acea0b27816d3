Selfs pasiënte wat nie die dood in die oë gestaar het nie, kan post-traumatiese stres ontwikkel. PRETORIA - Dis welbekend dat as iemand by die dood omdraai, dit tot post-traumatiese stres kan lei, en om siek te word weens die coronavirus kan 'n impak op jou geestesgesondheid hê. Die jongste statistieke van die Nasionale Instituut vir Oordraagbare Siektes wys 17 000 pasiënte word tans vir Covid-19 in die hospitaal behandel. Sowat 2 400 van hulle is in hoësorgeenhede.