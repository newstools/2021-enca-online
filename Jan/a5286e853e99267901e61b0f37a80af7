Vir Nazeema Karriem was dit 'n dubbele slag: In September is haar dogter Shakeenah in bendegeweld oorkant die straat doodgeskiet, en nou het Covid-19 Ilhaam se lewe geëis. BONTEHEUWEL, KAAPSTAD – Mense met Downsindroom is 10 keer meer geneig om aan Covid-19-verwante probleme te sterf. Die Downsindroom gemeenskap van Kaapstad is geruk deur die dood van ‘n 21-jarige vrou van Bonteheuwel drie dae nadat sy siek geword het. Ihlaam Karriem se enigste suster is onlangs in bendegeweld dood en haar ma, Nazeema, is nou heeltemal alleen.