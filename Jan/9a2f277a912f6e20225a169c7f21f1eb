Die 31-jarige Glorinah Khutso Mabaso is die uitblinker in vanjaar se Trenery-patroonontwerpkompetitisie. PRETORIA EN KAAPSTAD – Die internasionale kledingshandelsmerk, Trenery, bied jong ontwerpers die kans van 'n leeftyd. Die handelsmerk hou 'n jaarlikse patroonontwerpkompetisie waar die wenontwerp in kledingstukke gebruik sal word. Die uitdaging is uitsluitlik vir ontluikende plaaslike ontwerpers, wat kan bewys dat hulle met unieke en moderne Suid-Afrikaanse patrone vorendag kan kom. 'n Jong ontwerper van die Jakarandastad het hierdie jaar met die louere weggestap en sal haar patroon binnekort op winkelrakke sien pryk.