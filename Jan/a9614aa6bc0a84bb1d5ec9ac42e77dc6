Sou oestyd onderbreek word, kan die verlies vir beide boere en werkers reusagtig wees in ‘n reeds sukkelende ekonomie. PIKETBERG, WES-KAAP – Sommige seisoenale werkers op Wes-Kaapse plase sê hulle mag nie self-isoleer wanneer hulle met Covid-19 besmet is nie. Die Arbeidsdepartement sê dit is een van die sowat dertig klagtes wat hy daagliks ontvang oor die beweerde uitbuiting van plaaswerkers. 'n Plaaslike boer sê egter hy doen alles in sy vermoë om werkers veilig te hou te midde van uiters uitdagende omstandighede.