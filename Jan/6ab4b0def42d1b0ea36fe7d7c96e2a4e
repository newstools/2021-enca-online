Gemeenskapsleiers en Gift of the Givers verskaf twee keer ‘n week kos vir behoeftiges in Touwsrivier. TOUWSRIVIER - Inwoners van Touwsrivier in die Wes-Kaap sê die Covid-19-pandemie en die inperking het die ekonomiese krisis in hulle dorp vererger. Touwsrivier trek reeds sedert 2019 noustrop toe die dorp se grootste werkgewer, Commuter Transport Engineering, sy deure moes sluit. 350 mense het destyds hulle werk verloor.