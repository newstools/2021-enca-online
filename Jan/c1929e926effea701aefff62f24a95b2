Ekonome sê die Reserwebank se aankondiging oor die repokoers is goeie nuus vir Suid-Afrikaners. PRETORIA - Rentekoerse bly vir eers dieselfde. Dit nadat die repokoers, oftewel die koers waarteen die Reserwebank geld aan kommersiële banke uitleen, die afgelope jaar met 275 basispunte verlaag is. Dié verlagings het groot verligting vir baie Suid-Afrikaners met huislenings en ander skuld gebring.