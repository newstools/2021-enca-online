’n Databasis vir dokters is bekendgestel om te help met die verspreiding van 'n Indiese entstof in Suid-Afrika. Suid-Afrika is 'n treetjie nader aan die verkryging van 'n Covid-19-entstof. Die minister van Gesondheid, Zweli Mkhize, sê die reguleringsowerheid vir gesondheidsprodukte het die plaaslike verspreiding van 'n entstof wat in Indië ontwikkel is, goedgekeur. Intussen het 'n plaaslike organisasie wat algemene praktisyns verteenwoordig, begin met 'n databasis vir die optekening van dokters en hul ondersteunende personeel se besonderhede. Die doel van die databasis is om verskaffing van die Covid-19-entstof aan gesondheidswerkers makliker en meer doeltreffend te maak.