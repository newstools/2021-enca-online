Danksy die publiek se gulhartige steun, kon Charl du Plessis reeds naastenby die R60 000, wat die gesteelde stemtoerusting kos, insamel. PRETORIA – Met die hulp van barmhartige samaritane, het die bekende pianis Charl du Plessis reeds meer as R50 000 deur die platform Back A Buddy ingesamel. Du Plessis se voertuig is gesteel, en daarmee saam die duur toerusting wat hy gebruik om klaviere te stem – 'n belangrike bron van inkomste tydens die pandemie.