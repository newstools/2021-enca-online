Die infrastruktuur wat water aan die gebiede rondom Mookgophong moet voorsien, is verouderd of gebreek. MOOKGOPHONG, LIMPOPO - Inwoners van Mookgophong, voorheen Naboomspruit in Limpopo, gaan al vir twee en ’n half jaar gebuk onder beurtwater in die dorp en omliggende gebiede. Dit terwyl die plaaslike Welgevondendam vol is. AfriForum het die munisipaliteit hof toe geneem en ’n bevel gekry om die munisipaliteit te dwing om infrastruktuur in stand te hou, op te gradeer en genoegsame water te verskaf. Munisipale verkiesings vind later vanjaar landwyd plaas.