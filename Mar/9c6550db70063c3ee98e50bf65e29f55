Daar is weens Covid-19 minder borsmelkskenkers en boonop kon meer ma's nie borsmelk vir hulle baba's in hospitale gee nie. KAAPSTAD - 'n Organisasie in Kaapstad wat gepasteuriseerde borsmelk vir vroeggebore baba's aan Wes-Kaapse hospitale verskaf, ondervind tans 'n tekort. Die uitvoerende hoof van Milk Matters, Jenny Wright, sê hulle voorraad van borsmelk is kommerwekkend min weens die gevolge van die Covid-19-pandemie. Dit terwyl die vraag daarna steeds styg.