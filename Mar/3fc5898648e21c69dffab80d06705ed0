Die Tshwane-metroraad se ambulansdienste is Vrydag vir die tweede keer in minder as ‘n jaar opgeskort. PRETORIA - As jy jou in die land se hoofstad bevind en dringend 'n ambulans nodig het, is jy dalk in die moeilikheid. Toe die raad verlede jaar onder administrasie was, het die tydelike lisensie om dié nooddiens te verskaf, verval. Daar is toe by die Gautengse provinsiale regering aansoek gedoen en daar was glo ‘n onderneming dat die tydelike lisensie geldig sou wees tot 2022. Die metroraad sê die Gautengse regering het nie daardie ooreenkoms eerbiedig nie.