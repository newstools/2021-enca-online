'n Omstander is dood toe die polisie met rubberkoeëls op betogende studente in Johannesburg geskiet het. BRAAMFONTEIN - 'n Man is in Braamfontein in Johannesburg doodgeskiet toe hy vermoedelik getref is deur rubberkoeëls wat deur die polisie afgevuur is. Die polisie het betogende studente van die Universiteit van die Witwatersrand, wat die strate ingevaar het, probeer uiteenjaag toe die voorval plaasgevind het. Die slagoffer was nie een van die betogende studente nie. Die 35-jarige man is getref toe hy by 'n dokter se spreekkamer uitgestap het. Die Onafhanklike Polisieondersoekdirektoraat ondersoek die saak.