Inligtingsvideo’s vir dowes met noodsaaklike gesondheidsonderwerpe word nou weekliks op Youtube en Facebook vrygestel. STELLENBOSCH - ‘n Projek wat Covid-19 inligting aan die dowe gemeenskap verskaf, is onlangs deur die Universiteit Stellenbosch se departement algemene linguistiek van stapel gestuur. Dit is deur derdegenerasie dowe susters, Vanessa Reyneke en Stephanie Lotz, uitgedink en behels die vrystel van weeklikse gratis inligtingsvideo's in gebaretaal op verskeie aanlyn platforms.