Die Menseregtekommissie sê hy ondersoek meer as 12 sake van beweerde polisiewreedheid in Atlantis. ATLANTIS - Inwoners van Atlantis in die Wes-Kaap dring aan op dringende ingryping by die plaaslike polisiestasie. Dit kom ná verskeie voorvalle van beweerde polisiewreedheid. In die jongste voorval het polisielede glo 'n man hardhandig behandel en op 'n vrou gevloek in die teenwoordigheid van haar negejarige kind. Sy is weens minagting van die hof in hegtenis geneem.