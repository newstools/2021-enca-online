Studente wat nie koshuisbewoners is nie, het aan eNuus gesê hulle het geen voorskrifte oor taalgebruik gekry nie. STELLENBOSCH - Die Universiteit Stellenbosch se taalbeleid word tans hersien ingevolge 'n besluit van 2016 dat dit elke vyf jaar heroorweeg moet word. Dit terwyl 'n herrie op die kampus losgebars het oor bewerings dat eerstejaarstudente in koshuise aangesê is om Engels met mekaar te praat. Die drukgroep AfriForum het ook hierdie week uitgevaar teen 'n voorstel dat klasse in die eerste semester vanjaar net in Engels aangebied moet word.