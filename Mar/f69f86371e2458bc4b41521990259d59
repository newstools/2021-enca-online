Sommige mense gee glo voor dat hulle gesondheidswerkers is sodat hulle gouer ingeënt kan word. KAAPSTAD - Die provinsiale gesondheidsdepartement in die Wes-Kaap ondersoek bewerings dat sommige dokters hul familielede help om hulle as gesondheidswerkers voor te doen sodat hulle teen Covid-19 ingeënt kan word. Daar is glo ook mense wat vervalste dokumente gebruik om hul inentings vroeër te ontvang as waarop hulle geregtig is.