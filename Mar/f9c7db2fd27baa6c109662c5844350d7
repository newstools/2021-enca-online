Sowat 5 000 studente se befondsing van die Nasionale Finansiële Hulpskema vir studente is summier gestaak. STELLENBOSCH - Die Nasionale Finansiële Hulpskema vir studente, NSFAS, sal binnekort in die hof moet verduidelik waarom hy ‘n aansoek teenstaan wat namens behoeftige studente gebring is wie se befondsing skielik gekanselleer is. AfriForum en die drie studente se hofaansoek is verlede jaar gebring nadat NSFAS 5 000 studiebeurse van studente landwyd teruggetrek het. Die aansoek vra ook dat die bevel toegepas moet word op enige ander student wat dieselfde oorgekom het.