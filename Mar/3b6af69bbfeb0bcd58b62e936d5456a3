'n Uitbreking van varkpes knou boerderye op die Kaapse Vlakte. WES-KAAP - Daar is geen rede tot paniek oor die uitbreking van varkpes in die Wes-Kaap nie. So sê die provinsiale departement van Landbou. Minstens 170 varke is reeds tydens die uitbreking van die virus dood, maar die departement sê dit is in bedwang gebring. Varkpes is 'n hoogs aansteeklike virus wat slegs by varke voorkom. Dit verskil van varkgriep wat ook by mense en ander soogdiere gediagnoseer kan word.