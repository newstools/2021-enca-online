AfriForum, wat die restaurant nou bystaan, glo die beweerde vervanging van die drank met ‘n middel soos handreiniger, kon klante in gevaar stel. PRETORIA – Die eienaar van Hennie’s Restaurant Moreleta Park het ‘n klagte van bedrog en diefstal teen polisielede ingedien. Die polisie het in Januarie beweer dat die restaurant strydig met inperkingsregulasies drank aan klante verkoop het, en op sy alkoholvoorraad beslag gelê. Die saak is teruggetrek. Die eienaar beweer dat toe die drankvoorraad teruggegee is, die inhoud van sommige bottels met onder meer tee en handreiniger vervang is.