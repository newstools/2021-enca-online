71-jarige Laura Strydom het in Desember 'n waterrekening van R8 000 ontvang. MALMESBURY - Gefrustreerde inwoners van die Swartland-munisipaliteit in die Wes-Kaap eis antwoorde oor hulle hoë water- en elektrisiteitsrekeninge. Hulle beweer dat hulle tydens die inperking buitensporige rekeninge ontvang het sonder dat daar 'n redelike verduideliking daarvoor was. 'n Groep gemeenskapswerkers het nou ingegryp om dié huishoudings te help.