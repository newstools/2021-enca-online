Zirk Botha het 7 200 km in 72 dae vanaf Kommetjie in Kaapstad tot by Cabo Frio in Brasilië geroei. KAAPSTAD - Die avonturier, Zirk Botha, het pas 'n nuwe wêreldrekord opgestel vir die vinnigste alleenroeivaart van Kaapstad tot in Rio de Janeiro. Hy is ook die eerste Suid-Afrikaner wat dié roete alleen aangedurf en voltooi het. Botha wil mense inspireer om risiko’s te neem en hulle vrese te bowe te kom. Die doel van sy alleenvaart was ook om bewustheid oor sonkrag en ander alternatiewe bronne van energie te kweek.