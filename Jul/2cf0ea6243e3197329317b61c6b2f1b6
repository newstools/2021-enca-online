Vyf outomatiese masjiene wat gratis sanitêre produkte verskaf is reeds by Kaapse skole geïnstalleer. KAAPSTAD - Honderde meisies in Suid-Afrikaanse skole mis maandeliks 'n paar skooldae omdat hulle nie sanitêre produkte kan bekostig nie. ‘n Groep mans van Kaapstad het besluit hulle wil help, en die MENstruation-stigting installeer nou outomatiese masjiene by skole wat gratis doekies aan behoeftiges verskaf.