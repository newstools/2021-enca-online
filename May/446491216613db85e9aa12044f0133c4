Tientalle voertuie gevul met voer, water en ander noodsaaklikhede, bring welkome verligting. LAINGSBURG - eNuus het Saterdag berig oor die knellende droogte in die Moordenaarskaroo. Meer as 60 voertuie het die naweek as deel van ‘n SA Water Warriors-uitreik droogtehulp aan boere in die gebied – wat Laingsburg, die Moordenaarskaroo en die Koup insluit - uitgedeel. Vrywilligers van regdeur die land het water, kospakkies, en die belangrikste - voer vir die skape - gebring.