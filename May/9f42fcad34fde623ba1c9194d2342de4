Minister Zweli Mkhize sê meer tyd is nodig om alle gesondheidswerkers teen Covid-19 in te ent. KAAPSTAD - Dis onwaarskynlik dat die inenting van Suid-Afrika se gesondheidswerkers teen Covid-19 teen die einde van hierdie week afgehandel gaan word. So sê die minister van Gesondheid, Zweli Mkhize. Hy het Woensdag aan die Parlement verduidelik dat sy departement meer tyd nodig het om gesondheidswerkers in te ent, maar hy het geen aanduiding van 'n tydsraamwerk hiervoor gegee nie.