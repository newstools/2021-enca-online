Die SAPD het onlangs in die parlement erken dat daar 'n agterstand is in die verwerking van minstens 120 000 vuurwapenlisensie-aansoeke. PRETORIA - Die parlementêre portefeuljekomitee vir polisie is ontevrede met die stand van sake by die polisie se sentrale vuurwapenregister in Pretoria. Ten spyte daarvan dat die kantore wat die sentrale vuurwapenregister huisves onveilig verklaar is, moet polisielede steeds vandaar werk. Daar is ook ‘n enorme agterstand met die afhandeling van lisensie-aansoeke.