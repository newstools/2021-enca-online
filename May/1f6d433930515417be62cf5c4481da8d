Die familie van ‘n meisie wat deur ‘n medeleerling afgeknou is, sê die skool het die voorval verkeerd hanteer. KAAPSTAD - 'n 14-jarige meisie van Kaapstad is te bang om terug te gaan skool toe. Dit nadat haar hare deur 'n medeleerling aan die brand gesteek is. Haar ouers is teleurgesteld oor hoe die skool die gebeure hanteer het. Die Onderwysdepartement sê albei leerlinge kry berading en 'n tugverhoor sal binnekort gehou word.