Inwoners van die Kaapse Vlakte is skepties oor belonings wat aangebied word vir inligting oor bendebedrywighede. DELFT - Die Wes-Kaapse departement van gemeenskapsveiligheid bied nou kontant aan in ruil vir inligting oor bendebedrywighede. Maar is dit genoeg aansporing om inwoners van Kaapstad se bendegeteisterde gebiede so ver te kry om met die polisie te praat? Die departement belowe belonings van tot R5 000 vir enige inligting wat tot die inhegtenisneming of skuldigbevinding van bendelede kan lei, maar inwoners en 'n polisiekenner is skepties oor die doeltreffendheid hiervan.