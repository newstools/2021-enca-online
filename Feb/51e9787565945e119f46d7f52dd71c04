Owerhede sê bykomende inentingsentrums sal die druk in Gauteng verlig. JOHANNESBURG – Met die tweede besending wat nou hier is, maak Gauteng ook gereed om sy inentingsveldtog te versnel. Teen Vrydag was al die provinsie se entstowwe van die eerste besending – 16 800 Johnson & Johnson-inspuitings – reeds toegedien. Daar is ook nog twee inentingsentrums in Gauteng geïdentifiseer. Saam met die Chris Hani Baragwanath- en die Steve Biko Akademiese Hospitaal, sal Charlotte Maxeke en George Makhuri nou ook as inentingsentrums dien.