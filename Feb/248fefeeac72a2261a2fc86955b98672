'n Moslemvrou van die Kaapse Vlakte het 'n belangrike oorwinning vir godsdiensvryheid in die weermag behaal. KAAPSTAD - 'n Moslemvrou van die Kaapse Vlakte word wêreldwyd geprys vir haar oorwinning in die stryd om godsdiensvryheid in die Suid-Afrikaanse Nasionale Weermag. Majoor Fatima Isaacs is drie jaar gelede deur haar werkgewer daarvan aangekla dat sy die militêre dissiplinêre kode oortree het omdat sy 'n hijab onder haar beret gedra het. Die weermag het nou 'n nuwe beleid ingestel wat bepaal dat dié tradisionele hoofbedekking as deel van 'n weermaguniform aanvaar word.