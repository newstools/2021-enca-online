Die Kaapse Skiereiland se Organisasie vir Bejaardes sê die volgehoue finansiële druk as gevolg van die Covid-19-pandemie het die bedryf van vyf sub-ekonomiese ouetehuise onvolhoubaar gemaak. KAAPSTAD – Die Covid-19-pandemie eis 'n finansiële tol op sommige ouetehuise. Die Kaapse Skiereiland se Organisasie vir Bejaardes het besluit om drie ouetehuise in Bishop Lavis, Bonteheuwel en Heideveld weens geldnood te sluit. Die inwoners gaan na ander tehuise verskuif word, maar sommige gemeenskapsleiers en familielede is daarteen gekant.