Skrootwerfeienaar wat geskiedkundige borsbeeld vind, oorhandig dit aan die FAK. PRETORIA - 'n Afrikaanse kultuurorganisasie gaan 'n geskiedkundige borsbeeld wat aan 'n Pretoriase skrootwerf verkoop is, herstel en aan sy regmatige eienaar teruggee. Die FAK het van die beeld van professor Hendrik Willem Snyman te hore gekom nadat die skrootwerfeienaar lede van die publiek op sosiale media gevra het om hom te help om dit te identifiseer. Snyman was 21 jaar lank die dekaan van die mediese fakulteit van die Universiteit van Pretoria. Die universiteit se mediese kampus is ook na hom vernoem.