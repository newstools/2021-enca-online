Besoekers word gewaarsku om grondpaaie in die Krugerwildtuin te vermy na swaar reën die afgelope naweek. LETABA 1 Februarie - Swaar reën het oor die naweek in die suide van die Krugerwildtuin uitgesak. Die Phabeni-hek is Maandagoggend heropen en die Krokodilbrug is Maandagmiddag oopgestel nadat dit vroeër oorstroom het. Verder noord waarsku die bestuurder van die Letaba-ruskamp dat besoekers nie die wildtuin se grondpaaie moet gebruik nie.