Die Augrabieswaterval Nasionale Park is tans vol bespreek. AUGRABIESWATERVAL NASIONALE PARK - Besoekers stroom na die Augrabieswaterval Nasionale Park in die Noord-Kaap na die onlangse swaar reënval in groot dele van dié provinsie. Die parkbestuurder sê dit is goeie nuus vir die plaaslike toerismebedryf - veral in die lig van die druk wat die Covid-19-pandemie op dié sektor plaas.