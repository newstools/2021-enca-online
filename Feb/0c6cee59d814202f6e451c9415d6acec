Die polisie swyg oor hoekom hulle nie Saterdag teen betogers sonder maskers op 'n Kaapstadse strand opgetree het nie. KAAPSTAD - Die polisie swyg oor hoekom hulle nie Saterdag opgetree het teen 'n groep mense wat sonder maskers op 'n Kaapstadse strand betoog het nie. Een van die organiseerders van die betoging teen die inperking is wel in hegtenis geneem nadat hy eNuus-verslaggewer Monique Mortlock se masker van haar gesig probeer afruk het. 'n Klag van die oortreding van die Rampbestuurswet is intussen ook teen hom ingedien omdat hy nie 'n masker gedra het nie. Die polisie het egter nie gereageer op eNuus se navrae oor waarom hulle nie teen die ander betogers sonder maskers opgetree het nie.