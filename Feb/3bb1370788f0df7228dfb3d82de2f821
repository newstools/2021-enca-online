Sanparke is vasbeslote om besoekers met die hulp van vennootskappe met die polisie, die stad se wetstoepassers en ander gesamentlike operasies veilig te hou. KAAPSTAD – Vir baie is ‘n staptog op Tafelberg ‘n gewilde tydverdryf. Dit het egter ‘n gevaarlike uitstappie geword namate al meer misdadigers niksvermoedende wandelaars en stappers teiken. Die Suid-Afrikaanse Nasionale Parke wil die gemeenskap bewus maak oor misdaad-brandpunte binne parke. Stappers word aangeraai om ekstra voorsorg te tref deur in groepe te stap of besonderhede oor waar hulle is met iemand te deel.