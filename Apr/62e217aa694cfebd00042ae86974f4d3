Die 7-jarige Brody “Sidecar” het sy liefde vir 'n ysterperd ontwikkel toe hy nog 'n jong hondjie was. KAAPSTAD - Vir 'n hond van Kaapstad is die lewe een groot pretrit. Waar ander honde dit dalk verkies om in 'n hondepark te speel, verkies hierdie Africanis eerder sy sitplek in die syspan van 'n motorfiets. En die stokperdjie het aan hom 'n soort sterstatus besorg onder Kapenaars én toeriste.