Die 32-jarige Sombambela is op 25 Oktober 2020 in hegtenis geneem nadat lede van die gemeenskap gesien het hoe hy ’n lyk probeer begrawe. WOLSELEY, WES-KAAP - ’n Wes-Kaapse landdros is ontsteld omdat die polisie hulle voete sleep in die saak teen 'n man wat skuld beken het op die moord van drie vroue in Wolseley. Gisella Minnaar, Bernadine Frans en Miché Pienaar is in September en Oktober 2020 vermoor. Siyamcela Sombambela het reeds destyds skuld beken nadat hy op heterdaad betrap is met die lyk van een van sy slagoffers.