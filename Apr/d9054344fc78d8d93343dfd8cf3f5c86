Die provinsiale onderwysdepartement sê hy sal teen die onderwyser optree as dit nodig is. REIGER PARK, GAUTENG - Die Gautengse onderwysdepartement ondersoek bewerings van lyfstraf by die Reiger Park Secondary School. Dit nadat aantygings aan die lig gekom het dat 'n onderwyser graad 12-leerlinge straf deur hulle met 'n sambok te slaan of te dwing om op die vloer te sit. Lyfstraf is sedert die laat 1990's onwettig in Suid-Afrikaanse skole.