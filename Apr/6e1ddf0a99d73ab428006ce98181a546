Adrian Nel het tot die oomblik van sy dood sy broer en pa se lewens probeer red. Die broer van die Suid-Afrikaner wat verlede maand in die noorde van Mosambiek dood is tydens 'n aanval deur 'n militante groep op die dorp Palma, pleit vir hulp vir diegene wat steeds daar vasgekeer is. Wesley Nel se broer, Adrian, is dood terwyl hulle in 'n konvooi voertuie uit die dorp probeer vlug het. Nel probeer nou ook geld insamel om vir die opvoeding van sy broer se drie kinders te betaal.