Die Wes-Kaap se polisiehoof gryp in by die Atlantis-polisiekantoor te midde van bewerings van afknouery en seksuele teistering. KAAPSTAD - Die Wes-Kaap se waarnemende polisiekommissaris, Thembisile Patekile, belowe dat die situasie by die Atlantis-polisiekantoor ingrypend gaan verander. eNuus het Maandag berig dat sommige beamptes by dié polisiekantoor beweer hulle is die slagoffers van afknouery en seksuele teistering. Hulle sê ook voorvalle van vermeende polisiewreedheid wat in Atlantis plaasvind, is die gevolg van swak bestuur en onvoldoende geestesgesondheidsdienste vir polisielede.