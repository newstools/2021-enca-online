Verskillende dierebeskermingsorganisasies en maatskappye het Masakhane Sotayisi reeds genader oor borgskappe sodat hy ‘n bekostigbare hondewasdiens aan die gemeenskap kan bly lewer. KHAYELITSHA, WES-KAAP - ’n Operasanger van Kaapstad het sy liefde vir honde in ’n gemeenskapsprojek en onderneming verander. Masakhane Sotayisi se hondewassery word vanaf sy ouers se huis in Khayelitsha bedryf. Hier was hy en sy twee broers daagliks sowat 20 honde teen ’n minimale fooi. Terwyl sy operagroep nie internasionaal kan toer nie, geniet hy dit om die diere van sy buurt skoon en gesond te hou.