Die Cheetahs en Hoërskool Jim Fouché se rugbyspanne werk saam om slaggate reg te maak. BLOEMFONTEIN - Inwoners van Bloemfontein het die naweek ingespring om slaggate reg te maak en strepe in die straat voor die Hoërskool Jim Fouché te verf. Spelers van die Cheetahs-rugbyspan en die skool se rugbyspanne, sowel as lede van die plaaslike AfriForum-tak, het hand bygesit.