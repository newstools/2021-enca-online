Daar is tans 225 aktiewe Covid-19-gevalle in die Mookgophong-Modimolle-munisipaliteit. Gemeenskapsleiers van Mookgophong in Limpopo samel geld in om suurstofbottels vir Covid-19-pasiënte te koop. Dit nadat verskeie inwoners van dié omgewing dood is voordat hulle in die hospitaal opgeneem kon word. Staatshospitale in die Waterbergstreek se Covid-19-eenhede is stampvol.