Die Wes-Kaapse onderwysdepartement moet in die volgende twee weke, 55 000 dosisse van Johnson and Johnson se entstof in die provinsie versprei. KAAPSTAD - Die meeste onderwysers in die Wes-Kaap sal tot die einde van die week moet wag om hul inentings teen Covid-19 te kry. Dit nadat 'n besending entstowwe eers gisteraand in die provinsie aangekom het en nog versprei moet word. Slegs twee van die 29 inentingsentrums in die Wes-Kaap wat geoormerk is vir die toediening van entstowwe aan skoolpersoneel sal Woensdag reeds oop wees. Die res van dié sentrums, wat meestal in landelike gebiede geleë is, sal waarskynlik eers Vrydag oopmaak.