Toe hy uiteindelik in Suid-Afrika aankom het Janse van Rensburg se vrou, hulle twee kinders en sy hele gemeente van Hoekwil hom op die lughawe ontvang. KAAPSTAD - ’n Suid-Afrikaanse sakeman wat 549 dae lank in 'n berugte tronk in Ekwatoriaal-Guinee deurgebring het, het 'n reuse-oorwinning in die Wes-Kaapse hooggeregshof behaal. 'n Volbank regters het beslis dat dié land se adjunkpresident, Teodoro Nguema Obiang, vir Daniel Janse van Rensburg probeer afpers het met sy inhegtenisname. Twee van Obiang se peperduur eiendomme in Kaapstad gaan nou opgeveil word sodat skadevergoeding van miljoene rand aan Janse van Rensburg betaal kan word.