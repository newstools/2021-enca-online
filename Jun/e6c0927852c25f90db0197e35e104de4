’n Kaapstadse begrafnisondernemer beskryf hoe moeilik die onpersoonlike begrafnisse tydens die Covid-19-pandemie is. KAAPSTAD – ’n Kaapstadse begrafnisondernemer sê die kliniese aard van begrafnisse van mense wat aan Covid-19 beswyk het, is emosioneel uitmergelend. Begrafnisondernemers steier onder die hoë aantal sterftes sedert die begin van die pandemie. Hulle lewer boonop hierdie diens onder uitsonderlike omstandighede aan bedroefde families.