Die belangegroep Action Society eis dat polisieminister Bheki Cele moet bedank weens die landwye agterstand met die verwerking van DNS-bewysstukke. KAAPSTAD - 'n Gesloer met die toekenning van kontrakte het veroorsaak dat die polisie se forensiese afdeling landwyd 'n agterstand met die verwerking van meer as 200 000 DNS-bewysstukke moet probeer uitwis. Nou het dit boonop aan die lig gekom dat toerusting wat gebruik word vir die outomatiese prosessering van sulke bewysstukke by die polisie se Wes-Kaapse forensiese laboratorium al twee jaar lank buite werking is.